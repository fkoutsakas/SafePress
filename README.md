# SafePress: Φορετή συσκευή μικρού μεγέθους σε μορφή κοσμήματος / αξεσουάρ, άμεσης ειδοποίησης σε περίπτωση κινδύνου ή ανάγκης για βοήθεια

## Τι δημιουργήσαμε;
Φορετή συσκευή μικρού μεγέθους σε μορφή κοσμήματος / αξεσουάρ (καρφίτσα, μενταγιόν, βραχιόλι, κλπ), άμεσης ειδοποίησης σε περίπτωση κινδύνου ή ανάγκης για βοήθεια.
Με το πάτημα ενός κουμπιού η συσκευή δίνει εντολή στο κινητό μας τηλέφωνο το οποίο 
1. στέλνει σε επιλεγμένο  (έναν ή και περισσότερους) μήνυμα (SMS) βοήθειας και την ακριβή γεωγραφική μας θέση 
2. καλεί επιλεγμένο τηλεφωνικό αριθμό σε ανοιχτή ακρόαση

Αναλυτική παρουσίαση της εργασίας μας στην ιστοσελίδα του Διαγωνισμού Ανοιχτών Τεχνολογιών

## Σε ποιους απευθύνεται; Γιατί, Ποιά είναι η ανάγκη; 
Η συσκευή που σχεδιάζουμε απευθύνεται σε:
- Άτομα που ζουν μόνα τους, άτομα που κινδυνεύουν λόγω ηλικίας, προβλημάτων υγείας ή κοινωνικής απομόνωσης.
- Γυναίκες που μπορεί να κινδυνεύουν από κοκοποίηση
- Νεαρά άτομα που μπορεί να βρεθούν σε καταστάσεις κινδύνου όπως για παράδειγμα επίθεση, μπούλινγκ, απόπειρα κλοπής, 
- Άτομα που κινδυνεύουν από τραυματισμούς, πχ αθλητές που προπονούνται μόνοι τους (πχ δρομείς μεγάλων αποστάσεων, ποδηλάτες, κλπ)

Οι υπάρχουσες λύσεις ειδοποίησης σε περίπτωση έκτακτου κινδύνου (πχ κινητό) δεν είναι εύκολα διαθέσιμες. Είναι για παράδειγμα δύσκολο σε περίπτωση ατυχήματος (πχ πτώσης ηλικιωμένου ατόμου) η χρήση κινητού μιας και θα πρέπει να βγει από την τσάντα ή τσέπη, να ξεκλειδωθεί, να γίνει αναζήτηση στον τηλεφωνικό κατάλογο και στη συνέχεια να γίνει κλήση. Οι παραπάνω ενέργειες θα πρέπει να γίνουν κάτω από δύσκολες συνθήκες.

## Πώς το υλοποιήσαμε;
Χρησιμοποιήσαμε τον μικροελεγκτή BBC:microbit με ενσωματωμένη τροφοδοσία (μπαταρία μικρού μεγέθους) ο οποίος προγραμματίστηκε ώστε με το πάτημα του ενός κουμπιού να στέλνει σχετική εντολή στο κινητό μας το οποίο θα στέλνει μήνυμα για βοήθεια και θα καλεί συγκεκριμένο αριθμό σε ανοιχτή ακρόαση.
Ο μικροελεγκτής microbit τοποθετήθηκε μέσα σε θήκη που σχεδιάστηκε και εντυπώθηκε στον 3D Εκτυπωτή του σχολείου μας.

## Τι εξοπλισμό χρειαστήκαμε
- 2 BBC Micro:bit V2 Board 			2 x € 19,90
- 2 MI:power board for the BBC micro:bit V2 		2 x € 5,90
- 3d printing filaments		2 x € 15 

Συνολικό κόστος: 80-90 €

## Αρχιτεκτονική
![Safe_Press](https://github.com/user-attachments/assets/07e09d74-a130-4e31-9c7e-98c9ef38a122)

## Εκπαιδευτικοί Στόχοι του έργου
Το project μας στοχεύει όχι μόνο στην ανάπτυξη τεχνολογικών και προγραμματιστικών δεξιοτήτων των μαθητών αλλά και στην καλλιέργεια κοινωνικής ευαισθητοποίησης και ενεργού πολιτειότητας, μέσα από τη δημιουργία μιας φορετής συσκευής ειδοποίησης ανάγκης. Συγκεκριμένα, οι μαθητές θα:
- αναπτύξουν δεξιότητες προγραμματισμού, χρησιμοποιώντας τον μικροελεγκτή BBC micro:bit και προγραμματιστικά περιβάλλοντα όπως MakeCode, MicroPython και MIT AppInventor, για τη δημιουργία μιας λύσης που μπορεί να σώσει ζωές.
- εξοικειωθούν με τη συνδεσιμότητα κινητών συσκευών, διαμορφώνοντας λειτουργίες όπως η επικοινωνία μέσω BlueTooth, η αποστολή μηνυμάτων SOS και η πραγματοποίηση κλήσεων ανάγκης.
- αναπτύξουν δεξιότητες σχεδιασμού προϊόντων, μέσω 3D σχεδιασμού και εκτύπωσης, δημιουργώντας μια φορετή συσκευή με πρακτική εφαρμογή στην προστασία των ανθρώπων.
- καλλιεργήσουν κοινωνική ευαισθησία και ενσυναίσθηση, αναγνωρίζοντας την ανάγκη για τεχνολογικές λύσεις που υποστηρίζουν άτομα σε ευάλωτες καταστάσεις, όπως ηλικιωμένοι, γυναίκες που κινδυνεύουν, παιδιά και αθλητές.
- αναπτύξουν κριτική σκέψη και δεξιότητες επίλυσης προβλημάτων, σχεδιάζοντας καινοτόμες λύσεις για υπαρκτές κοινωνικές προκλήσεις.
- εργαστούν συνεργατικά, αναπτύσσοντας δεξιότητες επικοινωνίας, υπευθυνότητας και συλλογικής λήψης αποφάσεων για την υλοποίηση ενός έργου με κοινωνικό αντίκτυπο.
θα έρθουν σε επαφή και θα εξοικειωθούν με τεχνολογίες ανοιχτής αρχιτεκτονικής, εργαλεία και εξοπλισμό και γενικότερα με τη φιλοσοφία της ανοιχτότητας και του θετικού αντίκτυπου που μπορεί να έχει στην οικονομία και στην κοινωνία

